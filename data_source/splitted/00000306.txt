《夷堅志》鹽官孝婦(南宋洪邁撰)：紹興二十九年閏六月．鹽官縣雷震．先雷數日．上管場亭戶顧德謙妻張氏．夢神人以宿生事責之曰．明當死雷斧下．覺而大恐．流淚悲噎．姑問之．不以實對．姑怒曰．以我嘗貸汝某物未償故耶．何至是．張始言之．姑殊不信．明日暴風起．天斗暗．張知必死．易服出屋外桑下立．默自念震死既不可免．姑老矣．柰驚怖何．俄雷電晦冥．空中有人呼張氏曰．汝實當死．以適一念起孝．天赦汝．又曰．汝歸益為善．以此下缺