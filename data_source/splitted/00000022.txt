《夷堅志》南宋洪邁撰
篇章 齊宜哥救母
江陰齊三妻歐氏．產乳多艱．幾於死乃得免．一子宜哥．年六歲．警悟解事．不忍母困苦．咨於老人．問何術可脫此厄．老人云．唯道家九天生神章．釋教佛頂心陀羅尼為上．即求二經．從一史道者學．持誦三日．悉能暗憶．於是每以清旦．各誦十過．焚香仰天．輸寫誠懇．凡越兩歲．紹熙元年．歐有孕．更無疾惱．至十月將就蓐．宜哥焚誦之次．見神人十輩．立侍于旁．異光照室．少焉生(以下原空一葉凡十八行行十八字)臥游到處總傷神．今集中亦無．