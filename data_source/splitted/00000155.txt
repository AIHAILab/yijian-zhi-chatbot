《夷堅志》南宋洪邁撰
篇章 歐十一
湖州民歐十一．坐誤殺人．配廣中．其妻在家齋素．日誦觀音．歐在配所．見一僧．呼曰、汝家妻孥極念．汝欲歸否．曰、固所願．遂出藥．擦其腕．初無痛楚．腕已墮地．血流不止．僧曰、可持以告官．當得歸．收汝斷手．勿失也．歐如言得放還．及中途．復見僧曰．汝斷手在否．曰在．取而續之．脗合如初．三事皆李檉與幾說．