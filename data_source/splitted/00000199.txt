《夷堅志》南宋洪邁撰
篇章 謝希且
徐人竇思永．居洪州．妻鄭氏、方娠．紹興二十三年閏十二月一日．思永夢洪州監稅秉義郎謝希旦來．拜
不已．思永不敢受．夢中愧謝．睡覺至亥時．妻生一子．旋聞寺擊鐘．問之．則謝生正以是時死矣．思永名其子曰宜哥．謝氏後知之．云希旦小字．實曰宜哥．則竇氏子為希旦後身昭昭矣．希旦、邵武人．亦知書．思永登二十四年進士．與予妻族有連．聞其說．