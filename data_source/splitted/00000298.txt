《夷堅志》陳王猷子婦(南宋洪邁撰)：潮州人陳王猷．為梅州守．子婦死焉．葬之于郡北山之上．其魂每夕歸．與夫共寢．夫懼宿于母榻．婦復來即之．不可卻．雖家人相見．無所避．一子數歲矣．韶秀可愛．每欲取以去．舉家爭而奪之．婦出入自若．陳氏甚懼．乃召道士醮設及禱于神．皆不能遣．時紹興庚午三月也．又三月．陳守卒于郡．