《夷堅志》閩丞廳柱(南宋洪邁撰)：紹興己巳二月二十五日．福州大雷雨．閩丞薛允功．未明起．聞霹靂聲甚近．及旦．廳事一柱已斧為三．附棟椽泥．皆墜碎土如爪跡．印于書几及狼籍西廡閒．時將迓新丞．胡床雨蓋之屬．皆倚柱側．意必震動．乃徙在壁下．略無所推．先是薛之子嘗見一青蛇入柱下．戲掣其尾不可出．既震．皆疑其物蓋龍云．薛丞說．