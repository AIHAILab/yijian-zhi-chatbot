《夷堅志》南宋洪邁撰
篇章 王刊試卷
梁山軍人王刊、字夢錫．初名某．嘗夢至大官府．見巨牌揭于壁間．有王刊二字．遂更今名．已而預貢．崇甯五年赴省白晝遇黃衣卒于通衢．持試卷三通與之．刊愧謝．但有三百錢以勞之．曰、我若及第．當厚報汝．其人唯唯而去．遂以所得卷子入試．其年登科．竟不知為何人也．刊官至朝奉待．