《夷堅志》南宋洪邁撰
篇章 融州異蛇
馬擴子充．謫融州．居天甯寺．營廁於竹間．嘗持矛奏溷．聞若有叱之者．周視之．則無人焉．復聞再叱聲．乃一蛇在屋角．開口吐舌．頭如斗大．馬摏之以矛．刃入于棟．亟出喚僕共視．蛇已死．但不見其體．注目尋索．僅如細繩．纏榱桷數十匝．取以視邦人．雖戴白之老．亦無有識其為何等蛇者．