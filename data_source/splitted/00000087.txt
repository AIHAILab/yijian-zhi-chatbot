《夷堅志》南宋洪邁撰
篇章 猾吏為姦
福州老胥夏鏵者．自治平時為吏．政和中．以年勞得官．首尾四紀．嘗言閱郡將多矣．無不為其黨所欺．不能欺者．惟得二人焉．其一程公闢．師孟其一羅儔老．畸羅公初精明．人莫敢犯．後亦有罅可入．云羅好學．每讀書．必研究意義．苟有得．則怡然長嘯．或未會意．則搔首踟蹰．吏伺其長嘯．即抱牘以入．雖包藏機械．略不問．或遇其搔首．雖小姦欺．無不發摘．以故得而欺之．鏵曰．彼好讀書．尚見欺於吾曹．況於他哉．右三事．皆郡士鄭東卿說．