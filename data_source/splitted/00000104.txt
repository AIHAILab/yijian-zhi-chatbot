《夷堅志》熾盛光呪(南宋洪邁撰)：瑞安士人曹瑴．字覺老．少出家為行者．其家累世病傳尸．主門戶者一旦盡死．無人以奉祭祀．瑴乃還儒冠．後數年亦病作．念無以為計．但晝夜誦熾盛光呪．一日讀最多至萬遍．覺三蟲自身出．二在項背．一在腹上．周匝急行．如走避之狀．瑴恐畏不敢視．但益誦呪．忽頂上有光如電．蟲失所之．疾遂愈．郡人戴宏中履道說．怒則死．緣汝曩世曾殺他人．故今受報．居常次日行荒陂中．果見一人乘馬宛如昨夢所言．即拜呼搜山大王乞命．其人笑而去．遂得脫．後歸鄉．繪其像事之．右二事亦朱亨叟說．