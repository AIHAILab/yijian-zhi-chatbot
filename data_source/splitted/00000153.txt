《夷堅志》南宋洪邁撰
篇章 佛還釵
平江民徐叔文妻．遇金人破城．獨脫身賊手．出郭於水中行．惟誦觀音佛名．首插金釵恐為累．擲置水中．半途迷所向．有白衣老媼在岸．呼之令上．指示其路．曰、遇僧即止．又云、恐汝無裹足．贈汝金釵．視之蓋向所弃者．至一林中．見寺遂止．乃薦福也．次日、其壻蔣世永適相值．乃攜以歸．