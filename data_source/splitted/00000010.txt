《夷堅志》阿保機射龍(南宋洪邁撰)：阿保機嘗居西樓．夜宿氈帳中．晨起見黑龍長千餘丈．蜿蜒其上．引弓射之．即騰空夭矯而逝．墜于黃龍府之西．相去已千五百里．才長數尺．其骸今見寘金國內庫．蕃相陳王悟室長子源嘗見之．尾鬣支體．皆具雙角．已為人截去．云與吾家所藏董羽畫出水龍絕相似．謂其背上鬣不作魚鬣也．