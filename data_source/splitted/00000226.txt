《夷堅志》南宋洪邁撰
篇章 雷震二蠻
邕州守臣兼經略都監．每歲至橫山寨．與交人互市．紹興二十三年．趙愿為守．至寨市馬．蠻千餘人．往來憧憧．為過二民行省地中．為所殺．掠同行一婦人以去．愿不能捕詰．明日．天無雲．雷震一聲．隕二蠻於地．尸一仰一俯．正如二民死時狀．蠻酋恐懼．訪知其事．即送婦人還邕．劉襄子思說．