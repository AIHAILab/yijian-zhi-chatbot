《夷堅志》觀音醫臂(南宋洪邁撰)：湖州有村媼．患臂久不愈．夜夢白衣女子來謁曰．我亦苦此．爾能醫我臂．我亦醫爾臂．媼曰、娘子居何地．曰、我寄崇甯寺西廊．媼既寤．即入城至崇甯寺．以所夢白西舍僧忠道者．道者思之曰、必觀音也．吾室有白衣像．因葺舍．誤傷其臂．引至室中瞻禮．果一臂損．媼遂命工修之．佛臂既全．媼病隨愈．湖人吳价說．